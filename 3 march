জগন্নাথ বিশ্ববিদ্যালয় (জবি) শিক্ষার্থীদের সাথে পুরান ঢাকার ধোলাইখাল এলাকায় স্থানীয় বিএনপি নেতা শহিদুল হক সহিদের নেতৃত্বে শিক্ষার্থীদের মারধরের অভিযোগ উঠেছে। এ ঘটনার পর দুই পক্ষের সংঘর্ষের সূত্রপাত হলে অন্তত ৬ জন শিক্ষার্থী আহত হয়েছে।

সোমবার (৩ মার্চ) রাত সাড়ে ১১টা দিকে রাজধানীর ধোলাইখাল এলাকায় কথা কাটাকাটির জের ধরে এই ঘটনা ঘটে। এসময় শিক্ষার্থীদের সঙ্গে সংঘর্ষের খবর পাওয়া গেছে। অভিযুক্ত শহিদুল হক সহিদ ঢাকা মহানগর দক্ষিণ বিএনপির ওয়ারি থানার ৩৮ নং ওয়ার্ডের সাধারণ সম্পাদক।

জানা যায়, জগন্নাথ বিশ্ববিদ্যালয়ের (জবি) গণযোগাযোগ ও সাংবাদিকতা বিভাগের ১৮ তম ব্যাচের শিক্ষার্থী সম্রাটকে মারধর করেছে পুরান ঢাকার ধোলাইখাল এলাকার স্থানীয় বিএনপি নেতা শহিদুল ও স্থানীয় লোকেরা। 

(https://thedailycampus.com/news/printarticle/173276)
